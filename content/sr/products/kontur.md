---
title: "Контур"
date: 2021-02-08T13:34:02+03:00
draft: false
# DON'T CHANGE THE LINES ABOVE!
---

**Иновативно комплексно органско минерално ђубриво за повећање клијавости и већу енергију
клијања.**

Контур хумат састоји се од хуминских киселина (70г/л), фулво киселина (30 г/л) и комплекса
микроелемената (10 г/л).

Хуминске киселине - позитивно утичу на метаболизам биљака кроз повећање пропустљивости ћелијских мембрана, значајно повећавају активност природних регулатора раста биљака - ауксина, цитокинина и гиберелина. Хуминске киселине су акумулатори органских материја у земљишту - угљених хидрата, аминокиселина, пигмената, биолошки активних супстанци. У њима се концентришу макро и микроелементи неопходни за биљке.

Главна улога фулво киселина је пренос минерала и храњивих материја од тла до биљака. Оне су врста електролита, који растварају минерале ( уз формирање фулвата), док их биљке апсорбују заједно са водом преко корена. Осим тога, фулво киселине побољшавају метаболичке процесе, враћају електрични потенцијал ћелија, повећавају пропустљивост ћелијских мембрана, имају антиоксидативна својства, учествују у неутрализацији и уклањању токсина из организма биљке.  Контур хумат садржи комплекс од шест хелираних (ЕДТА ) микроелемената : гвожђе ( 4%), цинк (1,5%), магнезијум (5,4%), бакар (1,5%), манган (4%), молибден (0,1%).

Контур хумат :

1. повећава енергију клијања и клијавост семена
2. снабдева биљке тешко доступним храњивим елементима
3. оптимизује исхрану биљака
4. моћан имуномодулатор
5. повећава принос и квалитет
6. помаже у решавању проблема ретардантног ефекта

Примена : Контур хумат намењен је пре свега за третман семена, посебно код оних
култура где се јавља изразито слаба клијавост, мала енергија клијања а такође отклања и
последице негативних климатских утицаја на само клијање. Овај препарат може се користити
самостално, као и у комбинацији са фунгицидима и инсектицидима. Такође, може се применити и
фолијарно у каснијим вегетативним фазама, овом применом биљка ће бити снабдевена
неопходним храњивим материјама.

При третману семена потребно је 2дл разблажити у 10-20л раствора, што је довољно за третман 1т семенског материјала. Изузетно мала доза примене чини препарат Контур јединственим на нашем тржишту.



